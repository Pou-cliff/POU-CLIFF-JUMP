<!DOCTYPE html>
<html>
<head>
    <title>Letter of Sentiment</title>
    <link rel="stylesheet" href="IMY.css">
    <meta name="viewport" content="width=1200">
</head>
<body style=" background-image: url('SMI.jpg');background-size: cover;">
    <a href="index.html" id="leafButton">
        <img src="SMIS.webp" alt="Leaves Button" class="cen">
    </a>
    <audio id="bgMusic" autoplay loop>
        <source src="JAMES.mp3" type="audio/mpeg">
    </audio>
    <script src="https://cdn.jsdelivr.net/npm/canvas-confetti@1.3.2"></script>
    <div class="white-box">
        <p class="no-indent">Tinatangi kong, Jaja,</p>
        <p>Di ko talaga alam kung paano ito sisimulan, pero tignan na lang natin kung saan patutunguhan ang liham kong ito. Simulan natin sa araw na tayo'y nagtagpo noong Agosto 27, yung araw ng sukatan ng toga pati yung barong. Lt mukha akong konsehal dun... 555+. Ge, mabalik tayo sa toga, walang kasya sa akin. Meron man, pero di tama yung haba na nararapat. Miski large na size, bitin. So kinausap ka ni Anes (ayaw kong mag-drop name) kung puwedeng hiramin yung toga mo kasi, kung di ako nagkakamali, XL size mo. Eh wala namang XL sa option nun, kaya hiniram ni Anes yung iyo.</p>
        <p>Alam mo, may pagkamaldito ka pa noon. As in, parang ayaw mo pang ipahiram, tapos ang bagal mo pa kumilos. Eh nagmamadali ako nun, kasi demure girl be like... eme. Ang bagal mo talaga. Naiintindihan ko naman na kinuha mo pa siya sa 7th floor, pero kahit na, ang bagal eh. Nung pagka-abot mo kay Anes (pass sa drop name), sinabi mo pa na bagong laba ‚Äòyan. Sa isip-isip ko, "Okay, ano naman? Gusto mo, labhan ko pa para sa'yo eh.</p>
        <p>Yun na nga, so sinuot ko siya. Then napagtanto‚Äîyawa, pawisan pala ako kasi hapon na rin yun eh. Tinagalan ko pang suotin kasi picture-picture pa ako (pero wag ka, walang amoy yun). Then binalik ko siya kay Anes pagkatapos. Pero alam mo ba, may naramdaman akong kakaiba? (Mabilis ma-attach be like). Pero di ko pa pinansin yun.</p>
        <p>Ewan ko ba kung bakit sa araw lang na iyon kita napansin, samantalang nag-audition naman ako noong Agosto 13 pa. Isa pa yan, kabadong-kabado ako nun. Dumating yung mga practice natin (FYI, nonchalant ako pag-practice), tamang sulyap-sulyap lang sa'yo. Tapos biglang may pagtatanghal sa Metropolitan, so naghanda tayo noon. Grabe, kumakanta habang sumasayaw. Tapos nanaway ka pa nun. Sasabihin mong di ka galit, pero sarcastic ka pala. Yung tono mo, parang nababanas na, dinadaan mo lang sa ngiti.</p>
        <p>Noong Setyembre 28, pagka-uwi ko galing simbahan, bigla na lang may remove sa GC. Bat may tanggalan? Siyempre, included ako dun pero binalik din naman yung iba (kasama me dun). May isang gabi rin na muntikan na tayong magkasabay sa jeep. Kasama ko kaibigan ko nun, siyempre, ayaw kitang kasabay. Pero napansin ko na kung anong ingay mo sa araw, ay siya namang kinatahimik mo sa gabi (malamang alam, gabi na yun bes).</p>
        <p>Lumipas yung araw, practice ulit. May isang practice noon sa 7th floor. May tinuturuan ka, si Besh (ayaw ko talaga mag-drop name, kilala niyo kung sino kayo, bahala kayo dyan). Yun, tinuturuan mo siya, tapos nakikinig ka sa kanta ko. Tapos sinabi mong ang bilis ko, nagalit ka pa niyon (di sakin). Pero pinagpapawisan ako noon. Tandaan mo, 7th floor yun. Yung aircon na 16¬∞C nasa tapat ko, tapos pinagpapawisan ako. So ano yun? In heat ako?!</p>
        <p>Oktubre 2. Habang binabagtas ko ang emosyon, tila hindi ko mawari kung saan ito patungo. Doon ko napagtanto, hindi na ito basta paghanga. Isa itong sigwa sa tahimik na laot, isang awitin na hindi ko pa alam kung paano kakantahin o sasayawin. Ngunit marahil isa lamang akong tagapanood ng palabas kung saan ikaw ang bida, at ako‚Äôy isang dayuhang hindi tiyak kung bahagi ng eksena, dayuhang naligaw sa dula, di alam kung paano mapapabilang sa iyong istorya.</p>
        <p>Ikaw yung una na nakapagparanas sa akin ng ganito. Turo nga sa siyensya na mula sa pagsabog na likha ang mundo, ganun din nung lumagabog ang pusong ito, isang mundong hinubog ng pag-irog. Kung ilalathala naman sa larangan ng Biblia, sa unang araw ang matang nagbigay tanglaw. Pangalawa, awitin na bumuo ng hangin. Pangatlo, pagsibol ng pagtingin at alon ng damdamin. Pang-apat, ngiting mapag-araw-gabi na nagniningning. Pang-lima, alulong ng huni at tili na mayumi. Pang-anim, sa abong tayong dalawa nilikha, pinagtagpo ng tadhana. At pang-pito, nabuo ang piyesang may titik na kay tahimik.</p>
        <p>Parati kitang iniisip, mapa-araw man o gabi yung tipong sa bawat pagpikit ay kasabay ng pagka-aninag ng imahe mong kay rikit. Doon ko narelate yung kantang "LDR" ni Shoti. Naging inspirasyon kita para pumasok araw-araw. Ikaw yung naliyab sa puso ko, na ang sarap gumising, pagkat makakasama kita. </p>
        <p>Pinuno ang isip ng mga ideyang inasam na ikaw ang nais kong makita sa pagmulat ng aking mga mata sa umaga. Kasabay sa mga katarantaduhan, mga gala, mga halakhak, mga skits na gusto kong gawin natin.  Pati mga araw na mapalupig at haharaping magkapitbisig.</p>
        <p>Di ko naisip yung mga K-pop bebe ko, yan sila Jimin at Jungkook. Mga Thai aktor na sila Nanon, Phuwin, Opp, Pond. Maging sila Teerak, Baobao, at Beau, nadedma ko. Kasi ikaw ang pokus ko.</p>
        <p>Habang lugmo sa mga kakatuwang hangarin. Napagtanto ko na kung magmamahal pala ako, ay kaya kong mahalin kahit yung taong di ko kilala nang buong-buo. Nagiging bulnerable ako kapag kapiling ka. Kung sa labas, di mo ako basta-basta makakausap, pero sa‚Äôyo ko na laan ang imahe kong busbos.</p>
        <p>Tsaka, ma pa Metro-Manila, Luzon, Visayas, Mindanao, ikaw ang una kong inibig na mas matangkad pa sa akin. Pati yung galaw mong matigas pagsumasayaw... yawa, may vid ako niyon eh. Pero ang cute mo pa rin dun, kaya para sa akin, ikaw ang pinakamahusay sa kanilang lahat... 555+.</p>
        <p>Sa pagpapatuloy, dumating na yung araw ng presentasyon sa Metropolitan. Call time, 8AM. Tapos anong oras na tayo nag-perform? 3PM. Pero nag-practice naman muna bago magperform. Tapos yung food natin Kenny Rogers (not sponsored). Habang naghihintay, picture-picture lang kayo noon eh. Tapos ang sasaya niyo kaya masaya rin ako (pero reyal na kinakabahan kasi 1st performance ko yun eh sa PCU).</p>
        <p>Nung kinagabihan, sabay tayo nun sa van, siksikan pa nga, eh. Syempre, hindi ulit kita katabi dahil nasa likod ako, tapos kayo naman sa bandang gitna ng sasakyan. Ang ingay niyo pa noon, habang ako, hilo na sa pagod. Yun din yung gabing nabasag ang pabango mo, di ko alam kung pano nabasag basta pagpasok ko ng kwarto nagsabi ka na may nabasag. </p>
        <p>Oktubre 12, ayan na naman, may gaganapin na naman na gawad parangal. As usual, 2 PM ang call time pero nagsimula ang event ng 8 PM. Lumot na naman sa 6th floor, nasa room lang. Sayang, kasi nasa ibang room kayo noon.</p>
        <p>Nung sa wakas pinaakyat na tayo sa 7th floor, nag-start na rin yung event. Ilang minuto lang, nag-chat ako kay Mudra na late na akong makakauwi. Nagsend pa ako ng pic, tapos bigla kang lumingon... Baka sabihin mo pinipicturan kita (overthinker pa naman ako). Pero natawa rin ako kasi medyo epic yung shot na 'yon. Nung natpos yung event, yan na, picture taking na. Nakipag unahan kapa kila Enchong Dee, pero ending wala ka namang pic na kasama siya, maliban sa group picture. Natapos ang event mag-aalas dose na.</p>
        <p>Oktubre 28, pinakilala ni Doc sa amin ang kantang Alleluia. Katabi pa kita nun, nagtanong ka pa kung anong kakantahin. Syempre, mahinhin akong sumagot (pero kabado). Tas napansin ko, may nunal ka sa ilong, ang kulit tignan, sarap tirisin... jk.</p>
        <p>Oktubre 29, practice ulit sa kantang Alleluia. Hindi ko talaga maabot yung nota niyan. Kinabukasan, ganun ulit, at hindi ko pa rin maabot. Tapos ayun, pumiyok pa ako, at andun ka pa! Sira imahe ko dun, kaya natawa na lang ako (kunwari masaya).</p>
        <p>Hanggang dun na nga. Dumaan ang sembreak, inaral ko yung Alleluia, pero kahit anong pilit, hindi ko talaga maabot. Mistulang biglang nawala ang salitang "tiyaga" sa aking sistema, na kay dali ng kamay kong kumawala. Sarili'y dumaan sa mga paninilay, hanggang puso ko'y napansin ang nakababata kong sarili na nakahimlay sa aking binti. Pilit may sinasabi, ngunit diwa'y animo bingi. Hanggang sa aking narinig, ang di dapat ipagsabi (bawal üòù).</p>
        <p>Dagdag na naiisip kita, yung di na kita makakasabay sa bawat hapon, o yung maririnig ang boses mong harap-harapan, na pawang napakasakit (kuya Eddie?). Pero napagtanto ko na sarili ko naman ang uunahin kong mahalin at aralin, kaya ang aking desisyon ay huminto na dito. Ayokong isipin mong naging makasarili ako, pagkat mas pinili kong maging pipi at hindi ko kayang ipaglaban ang nadarama kong ito, mas pinili kong harapin ito nang mag-isa.</p>
        <p>Lumipas ang mga araw. Nobyembre 6, umalis ako sa club. Kinausap ko na rin si Coach. At bilang paalam sa organisasyon, nag-iwan ako ng liham na pangkalahatan.</p>
        <p>Dumating ang Disyembre. Alam mo ba? Namimiss pa rin kita. Ginagaslight ko ang sarili ko na naka-move on na ako, pero wala eh, ikaw pa rin talaga. Naging New Year's resolution ko pa na magmove-on nako sayo.</p>
        <p>Kaya nga pinutol ko ang aking nararamdaman sa‚Äôyo upang tunay na kilalanin ang aking sarili. Wika ko nga sa aking kasabihan, "Ang 'pag' ay tumutukoy sa aksyon, habang ang 'ibig' ay ang damdaming nagmumula sa puso. Maging ang pag-ibig ay pagkaya."</p>
        <p>Sa simpleng "pag" pa lang, hanggang pagtingin lang ang aking makakaya. Ngunit ang aking "ibig" ay totoo. Kaya kakayanin kong humakbang papunta sa hinaharap na hindi na dapat mag-alala pa.</p>
        <p>At sa huling pagkakataon, salamat sa‚Äôyo, dahil naging instrumento ka ng aking pagkatuto. Salamat sa mga tingin kahit di akin, sa mga tawa na mistulang timawa, sa ngiting minsan ko nang minithi, sa bardagulang gusto ikaw lang.</p>
        <p>Salamat, dahil ikaw ang nagmistulang isdang nasa kalangitan, na pilit kong binibingwit sa repleksyon ng tubig, na nagpakita sa akin ng sariling ligaw sa mga bituin.</p>
        <p>Nawa‚Äôy sa paglipat ng pahina, ang ating mga mithiin ay abot-kamay na. At kung sakaling muli kang masulyapan, sa himpapawid man o sa alon ng panahon, pahintulutan mo akong ngumiti, hindi dahil sa panghihinayang, kundi sa pasasalamat sa sandaling naging bahagi ka ng aking daigdig.</p>
        <p>Sa huling pagkakataon, mahal kita, aking sinta. Isang kwento ng pag-ibig na wala nang pahina.</p>
        <p class="no-indent">Huni na kinandili ni, <br> Erfin</p>
    </div>
    <script src="SM.js"></script>
</body>
</html>
